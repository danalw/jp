Mezinárodní filosofickou společnost a časopis "Philosophia" zakládá mezinárodní komité v čele s Arturem Liebertem, dlouholetým osvědčeným sekretářem Kantovy společnosti a spoluvydavatelem časop. "Kantstudie", který se před nedávnem vzdal obou funkcí a působí nyní jako profesor university v Bělehradě. Společnost i časopis řídí se zásadami čisté vědy a má při tom býti výrazem solidarity filosofů celého světa. V komité jsou též Čechoslováci náležitě zastoupeni (J. L. Fischer, J. B. Kozák, O. Kraus, Jan Mukařovský, E. Utitz). První číslo nového časopisu přinese příspěvek Husserlův (první část vypracování pražských přednášek) a práce členů Pražského filosofického kroužku.
